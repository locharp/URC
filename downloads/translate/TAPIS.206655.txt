4Įsakymai ir potvarkiai  2013-TA-1066

Projektas

LIETUVOS RESPUBLIKOS

SOCIALINĖS APSAUGOS IR DARBO MINISTRAS

ĮSAKYMAS

DĖL LIETUVOS RESPUBLIKOS SOCIALINĖS APSAUGOS IR DARBO MINISTRO

2002 M. VASARIO 13 D. ĮSAKYMO NR. 20 „DĖL UŽSIENIEČIŲ APGYVENDINIMO PABĖGĖLIŲ PRIĖMIMO CENTRE SĄLYGŲ IR TVARKOS APRAŠO, UŽSIENIEČIŲ UŽIMTUMO ORGANIZAVIMO BEI DRAUSMINIO

POVEIKIO PRIEMONIŲ TAIKYMO JIEMS TVARKOS APRAŠO, UŽSIENIEČIO

TEISĖS KAS MĖNESĮ GAUTI PINIGINĘ PAŠALPĄ SMULKIOMS IŠLAIDOMS TVARKOS APRAŠO IR UŽSIENIEČIO TEISĖS GAUTI KOMPENSACIJĄ UŽ NAUDOJIMĄSI VISUOMENINIO TRANSPORTO PRIEMONĖMIS ĮGYVENDINIMO TVARKOS APRAŠO PATVIRTINIMO“ PAKEITIMO

2013 m.     d. Nr.      

Vilnius


1. P a k e i č i u Užsieniečio teisės kas mėnesį gauti piniginę pašalpą smulkioms išlaidoms tvarkos aprašą, patvirtintą Lietuvos Respublikos socialinės apsaugos ir darbo ministro 2002 m. vasario 13 d. įsakymu Nr. 20 „Dėl Užsieniečių apgyvendinimo Pabėgėlių priėmimo centre sąlygų ir tvarkos, Užsieniečių užimtumo organizavimo bei drausminio poveikio priemonių taikymo jiems tvarkos aprašo, Užsieniečių teisės kas mėnesį gauti piniginę pašalpą smulkioms išlaidoms tvarkos aprašo ir Užsieniečio teisės gauti kompensaciją už naudojimąsi visuomeninio transporto priemonėmis įgyvendinimo tvarkos aprašo patvirtinimo“ (Žin., 2002, Nr. 17-702; 2009, Nr. 98-4135), ir išdėstau jį nauja redakcija (pridedama).


2. N u s t a t a u, kad šis įsakymas įsigalioja 2014 m. sausio 1 d.
 

Socialinės apsaugos ir darbo ministras 

SUDERINTA

Lietuvos Respublikos vidaus reikalų

ministerija  2013 m.                  raštu

Nr.            

PATVIRTINTA

Lietuvos Respublikos socialinės

apsaugos ir darbo ministro 2002 m. vasario 13 d. įsakymu Nr. 20

(Lietuvos Respublikos socialinės

apsaugos ir darbo ministro 2013 m.          d. įsakymo Nr.                      redakcija)

UŽSIENIEČIO TEISĖS KAS MĖNESĮ GAUTI PINIGINĘ PAŠALPĄ SMULKIOMS

IŠLAIDOMS ĮGYVENDINIMO TVARKOS APRAŠAS

I.          BENDROSIOS NUOSTATOS

1.   Užsieniečio teisės kas mėnesį gauti piniginę pašalpą smulkioms išlaidoms įgyvendinimo tvarkos aprašas (toliau – Tvarkos aprašas) reglamentuoja prieglobstį gavusių užsieniečių, gyvenančių Pabėgėlių priėmimo centre (toliau – prieglobstį gavę užsieniečiai), nelydimų nepilnamečių užsieniečių ir prieglobsčio prašančių užsieniečių, pateikusių prašymus suteikti prieglobstį Lietuvos Respublikoje, kurių prašymai nagrinėjami iš esmės bei kuriems suteiktas laikinas teritorinis prieglobstis (toliau – prieglobsčio prašytojais), teisę kas mėnesį gauti piniginę pašalpą smulkioms išlaidoms, piniginės pašalpos smulkioms išlaidoms dydį, mokėjimo tvarką, mokėjimo skyrimą, nutraukimą ir atnaujinimą.

 


II. TEISĖ Į PINIGINĘ PAŠALPĄ SMULKIOMS IŠLAIDOMS

 


2. Teisę kas mėnesį gauti piniginę pašalpą smulkioms išlaidoms turi:

 


2.1.    prieglobsčio prašytojai, apgyvendinti arba sulaikyti Užsieniečių registracijos centre, Migracijos departamento prie Lietuvos Respublikos vidaus reikalų ministerijos (toliau – Migracijos departamentas) leidimu gyvenantys savo pasirinktoje gyvenamojoje vietoje, Užsieniečių registracijos centro vado nustatyta tvarka pateikę prašymą mokėti piniginę pašalpą smulkioms išlaidoms;

 


2.2.  nelydimi nepilnamečiai;

 


2.3.  prieglobstį gavę užsieniečiai.

 


3.   Prieglobsčio prašytojui piniginė pašalpa smulkioms išlaidoms pradedama mokėti, kai Migracijos departamentas nusprendžia priimti prieglobsčio prašytojo prašymą nagrinėti iš esmės, suteikti jam laikiną teritorinį prieglobstį ir išduoti prieglobsčio prašytojui užsieniečio registracijos pažymėjimą.

 


4.  Prieglobsčio prašytojui piniginės pašalpos smulkioms išlaidoms mokėjimas nutraukiamas įsigaliojus Migracijos departamento sprendimui nesuteikti laikino teritorinio prieglobsčio ir / ar prieglobsčio Lietuvos Respublikoje ar nutraukti prieglobsčio prašymo nagrinėjimą, taip pat įvykdžius Migracijos departamento sprendimą dėl prieglobsčio prašytojo perdavimo atsakingai už prieglobsčio prašymo nagrinėjimą Europos Sąjungos (toliau – ES) valstybei narei.

 

 

 

 

 

 

 


III.  PINIGINĖS PAŠALPOS SMULKIOMS IŠLAIDOMS DYDIS IR MOKĖJIMAS

 


5.   Prieglobstį gavusiam užsieniečiui ar prieglobsčio prašytojui kas mėnesį iš valstybės biudžeto smulkioms išlaidoms skiriama 50 (penkiasdešimt) litų dydžio piniginė pašalpa.


6.   Prieglobsčio prašytojams, nurodytiems Tvarkos aprašo 2.1 punkte, piniginė pašalpa smulkioms išlaidoms mokama kas mėnesį Užsieniečių registracijos centre Užsieniečių registracijos centro vado nustatyta tvarka.

 


7.   Nelydimiems nepilnamečiams, prieglobstį gavusiems užsieniečiams piniginė pašalpa smulkioms išlaidoms mokama kas mėnesį Pabėgėlių priėmimo centre Pabėgėlių priėmimo centro direktoriaus nustatyta tvarka.


8.  Piniginė pašalpa smulkioms išlaidoms yra sumažinama iki 75 (septyniasdešimt penkių) procentų arba nutraukiama laikotarpiui iki 3 (trijų) mėnesių:


8.1.    prieglobstį gavusiam užsieniečiui už:


8.1.1. pareigų, nurodytų Užsieniečių apgyvendinimo Pabėgėlių priėmimo centre sąlygų ir tvarkos, Užsieniečių užimtumo organizavimo bei drausminio poveikio priemonių taikymo jiems tvarkos aprašo, patvirtinto Lietuvos Respublikos socialinės apsaugos ir darbo ministro 2002 m. vasario 13 d. įsakymu Nr. 20 (Žin., 2002, Nr. 17-702; 2009, Nr. 98-4135), 14 punkte, nevykdymą;


8.1.2. išvykimą iš Pabėgėlių priėmimo centro nesuderinus su administracija;


8.2. prieglobsčio prašytojui už:

 


8.2.1.   pareigų, nurodytų Lietuvos Respublikos įstatymo „Dėl užsieniečių teisinės padėties“ (Žin., 2004, Nr. 73-2539) 71 straipsnio 3 dalyje, nevykdymą;

 


8.2.2. reikalavimo prisistatyti, suteikti informaciją ar atvykti į apklausą, susijusio su prieglobsčio suteikimo procedūra, nevykdymą per teisės aktų nustatytus terminus, išskyrus tuos atvejus, kai reikalavimas nevykdomas dėl rimtų ir pateisinamų priežasčių;

 


8.2.3. prieglobsčio prašytojų, apgyvendintų ar sulaikytų Užsieniečių registracijos centre, pareigų ir apribojimų, nurodytų Laikinojo užsieniečių apgyvendinimo Užsieniečių registracijos centre sąlygų ir tvarkos aprašo, patvirtinto Lietuvos Respublikos vidaus reikalų ministro 2007 m. spalio 4 d. įsakymu Nr. 1V-340 (Žin., 2007, Nr. 105-4326), IV–V skyriuose, nevykdymą;

 


8.2.4. prieglobsčio prašytojų, apgyvendintų Užsieniečių registracijos centre, išvykimą iš Užsieniečių registracijos centro be administracijos leidimo ilgiau, negu teisės aktų nustatyti terminai, ir nelydimų nepilnamečių prieglobsčio prašytojų išvykimą iš Pabėgėlių priėmimo centro nesuderinus su administracija, išskyrus tuos atvejus, kai prieglobsčio prašytojas pateikia pateisinamas išvykimo priežastis;

 


8.2.5. nelydimų nepilnamečių pareigų, nurodytų Užsieniečių apgyvendinimo Pabėgėlių priėmimo centre sąlygų ir tvarkos, Užsieniečių užimtumo organizavimo bei drausminio poveikio priemonių taikymo jiems tvarkos, patvirtintų Lietuvos Respublikos socialinės apsaugos ir darbo ministro 2002 m. vasario 13 d. įsakymu Nr. 20, 14 punkte, nevykdymą.

 

 

 

 

 

 

 


IV.   PINIGINĖS PAŠALPOS SMULKIOMS IŠLAIDOMS DYDŽIO SUMAŽINIMAS, JOS MOKĖJIMO NUTRAUKIMAS IR ATNAUJINIMAS

 


9.   Piniginės pašalpos smulkioms išlaidoms mokėjimas nutraukiamas, kai prieglobsčio prašytojo prašymo suteikti prieglobstį nagrinėjimas yra sustabdomas.

 


10. Piniginės pašalpos smulkioms išlaidoms mokėjimas atnaujinamas, kai prieglobsčio prašytojo prašymo suteikti prieglobstį nagrinėjimas yra atnaujinamas.


11. Su sprendimais dėl piniginės pašalpos smulkioms išlaidoms, priimtais 8  ir 9  punktuose numatytais pagrindais, prieglobsčio prašytojas supažindinamas tokia tvarka:

 


11.1.        prieglobsčio prašytojui, gyvenančiam Užsieniečių registracijos centre, sprendimas įteikiamas pasirašytinai iki numatytos piniginės pašalpos smulkioms išlaidoms mokėjimo dienos. Jeigu prieglobsčio prašytojas yra išvykęs iš Užsieniečių registracijos centro, sprendimas įteikiamas tą pačią dieną, kai jis grįžta į Užsieniečių registracijos centrą;

 


11.2.        prieglobsčio prašytojui, kuris Migracijos departamento leidimu gyvena savo pasirinktoje gyvenamojoje vietoje, sprendimas įteikiamas pasirašytinai arba išsiunčiamas registruotu laišku iki numatytos piniginės pašalpos smulkioms išlaidoms mokėjimo dienos.

 


12. Prieglobstį gavusiam užsieniečiui sprendimas įteikiamas pasirašytinai iki numatytos piniginės pašalpos smulkioms išlaidoms mokėjimo dienos.

 


V.        BAIGIAMOSIOS NUOSTATOS

 


13.  Sprendimai sumažinti piniginę pašalpą smulkioms išlaidoms ar nutraukti jos mokėjimą priimami pagrįsti ir motyvuoti, atsižvelgiant į konkrečią asmens situaciją.

 


14. Sprendimai sumažinti piniginę pašalpą smulkioms išlaidoms ar nutraukti jos mokėjimą gali būti skundžiami Lietuvos Respublikos viešojo administravimo įstatymo (Žin., 1999, Nr. 60-1945; 2006, Nr. 77-2975) arba Lietuvos Respublikos administracinių bylų teisenos įstatymo (Žin., 1999, Nr. 13-308; 2000, Nr. 85-2566) nustatyta tvarka.

 

 


_____________________________________________

 

 

 

 

 

 

 
